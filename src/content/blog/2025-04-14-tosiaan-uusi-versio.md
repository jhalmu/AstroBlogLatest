---
title: 'Tosiaan, uusi versio'
pubDate: '2025-04-14T15:21:29.457'
author: 'Juha Halmu'
description: ''
tags: [Devaus,säätäminen,päiväkirja]
---
Tosiaan. On jo useampi päivä kun päivitin sivut uuteen versioon. Mikä numero lieneekään, ehkä 1.5. Sitten tein jotain mun editorille, joka ei ollut hyvä. Nyt sain sitten korjattua. No, annoin Clauden auttaa. Tässä kun on aika tiukat rate-limitterit sun muuta niin vähän tuskaista kun ei ole niin hirveesti testauskertoja. Voisi toki miettiä muutakin mahdollisuutta miten lisätä noita markdown sivuja. Ei se tartte kuin oikeat tiedot frontmätteriin. Pitäisikö taas katsella Joplinia? (tjsp).

Muuten sitten päivät ovat menneet nopeasti. Ulkona on ollut kylmää, nyt mittari on jossain kymmenessä plussalla, joka on välikausikamaa. Täytyy miettiä kuinka pitkälle kävelee tjsp. ettei tule kuuma/ kylmä.

Olen vähän pelaillut. Harmikseni ne pelit joita haluaisin pelata, eivät oikein toimi CrossOverilla. Nyt sitten pistin Fedoran tuunatulla kernelillä mun Intel MacBook Pro:hon, joten touchpad ja wifi ym toimii. Tuuletin huutaa, sitä pitää tutkia. Siihenkin on yksi apuohjelma, mutta lämpenee aika nopeasti joten tuulettimet. Pitäisi ehkä avata ja putsata. Firefox on aika hyvä väline testaamaan rasitusta, heh. Täytyy käväistä macin puolella kuuntelemassa miten äänet siellä. Muistelen, että lämpenee sielläkin. 

Siis Fedoran pistin siksi, että pitää testata miten linuxilla pelaaminen onnistuu. Ainakin joskus sain Fallout 4:sen toimimaan. Ja sitten on kirjanmerkeissä ohjeet millä saisi Win11 asennettua. Pah. Onneksi olen kuitenkin the pelikoneen myynyt. Iso rohjale. En jaksa kuitenkaan pelata niin kauan kun tulee pelattua sitten aina liikaa ja on ihan romuna. Siksi olen toisaalla tykännyt maceistä. Ja katsellut miljuuna juutuubi videota. Se on monesti mielenkiintoisempaa kuin itse pelaaminen.

Mitäs muuta. Hankin kuukausikortin tuossa pari viikkoa sitten. Pari viikkoa jäljellä. Vähän turhan aikaisin ehkä. Oli liian kylmä että olisi voinut liikkua, jotenkin pää ei ollut synkassa ilman kylmyyden ja auringonvalon kulman kanssa. Tykkään ottaa evästä ja syödä ulkona kun olen liikkeellä. Olen kohta hyvin, hyvin köyhä. Töistä ei ole tietoakaan ja silmukka kiristyy. Onneksi on leluja.     